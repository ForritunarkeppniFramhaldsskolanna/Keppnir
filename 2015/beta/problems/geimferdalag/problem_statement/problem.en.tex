\problemname{Geimferðalag}

Blorg er geimvera frá plánetunni Blarglorg, en hann er á ferðalagi um geiminn á geimskipinu sínu. Þetta er þó ekkert venjulegt geimskip,
því það getur ferðast í $N$-víðu rúmi. Geimskipið er þó takmarkað á vissan hátt, því það getur bara farið áfram um $1$ í einni vídd í einu.
Það hefur því eftirfarandi $N$ aðgerðir, ef það er staðsett á hnitinu $(X_1,X_2,\ldots,X_N)$:

\begin{itemize}
    \item Fara á hnitið $(X_1+1,X_2,\ldots,X_N)$.
    \item Fara á hnitið $(X_1,X_2+1,\ldots,X_N)$.
    \item $\cdots$
    \item Fara á hnitið $(X_1,X_2,\ldots,X_N+1)$.
\end{itemize}

Blorg er núna staðsettur í byrjun geimsins: á hnitinu $(0,0,\ldots,0)$ ($N$ núll). Hann er búinn ákveða að næsti áfangastaður er á hnitinu $(Y_1,Y_2,\ldots,Y_N)$.
Hann er að reyna að ákveða hvaða leið hann á að fara, en hann sér að það eru hugsanlega fleiri en ein leið til að komast á áfangastaðinn. En nákvæmlega hversu margar?

\section*{Inntak}
Inntakið samanstendur af tveimur línum. Á fyrstu línu er heiltalan $N$
($1\leq N\leq 6$), fjöldi vídda sem geimskipið getur ferðast í. Á
annarri línu eru $N$ heiltölur
$Y_1$,$Y_2$,$\ldots$,$Y_N$ ($0\leq Y_i \leq 100$ fyrir hvert $i=1,2,\ldots,N$),
aðskildar með bili, þar sem
$(Y_1,Y_2,\ldots,Y_N)$ er
áfangastaðurinn.

\section*{Úttak}
Skrifaðu út eina línu sem inniheldur fjölda leiða til áfangastaðarins. Þar sem
þessi tala getur verið stór, skaltu skrifa út afganginn þegar tölunni er deilt
með $1\,000\,000\,007$.

\section*{Útskýring á dæmi}
Ef Blorg er staddur á $(0,0)$ og ætlar að fara til $(2,2)$, þá getur hann farið eftirfarandi sex leiðir:
\begin{enumerate}
    \item $(0,0) \rightarrow (0,1) \rightarrow (0,2) \rightarrow (1,2) \rightarrow (2,2)$
    \item $(0,0) \rightarrow (0,1) \rightarrow (1,1) \rightarrow (1,2) \rightarrow (2,2)$
    \item $(0,0) \rightarrow (0,1) \rightarrow (1,1) \rightarrow (2,1) \rightarrow (2,2)$
    \item $(0,0) \rightarrow (1,0) \rightarrow (1,1) \rightarrow (1,2) \rightarrow (2,2)$
    \item $(0,0) \rightarrow (1,0) \rightarrow (1,1) \rightarrow (2,1) \rightarrow (2,2)$
    \item $(0,0) \rightarrow (1,0) \rightarrow (2,0) \rightarrow (2,1) \rightarrow (2,2)$
\end{enumerate}

