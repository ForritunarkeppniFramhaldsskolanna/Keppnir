\problemname{Reiknivél}
\illustration{0.4}{casio}{Mynd eftir Christian Horvat, fengin af \href{https://commons.wikimedia.org/wiki/File:Casio\_fx-85WA\_20050529.jpg}{commons.wikimedia.org}}

Allt var í sómastandi hjá Reiknibílnum þar til allt í einu dóu rafhlöðurnar í reiknivélinni!
Það var búið að slá mikilvæga tölu inn í reiknivélina sem ekki má gleyma, svo það þarf að
laga þetta strax. Sem betur fer manstu hver talan var, vandinn er bara að slá töluna aftur
inn. Reiknivélin er svolítið frumstæð og býður bara upp á nokkrar aðgerðir.

Getur þú fundið út úr því að slá inn töluna að aðgerðunum sem hún styður gefnum?
Hún hefur aðeins pláss fyrir $8$ tölustafi á skjánum, svo ef búin er til tala sem
kemst ekki fyrir í $8$ tölustöfum bilar reiknivélin og byrja þarf upp á nýtt! Sama
gerist ef niðurstaðan er neikvæð, hún styður það ekki heldur. Þegar
það kviknar fyrst á reiknivélinni er $0$ á skjánum.

Það er ekki mikil rafhleðsla eftir í reiknivélinni, svo við viljum gera þetta með
sem skilvirkasta hætti. Hvað þarf mikla hleðslu til að slá inn töluna aftur í
minnsta lagi?

\section*{Inntak}
Fyrsta lína inntaksins inniheldur tvær heiltölur $A, X$. $A$ er fjöldi aðgerða sem reiknivélin
styður og $X$ er talan sem þú vilt slá inn í reiknivélina. Ávallt gildir $1 \leq A \leq 5$
og $0 \leq X < 10^8$.
Næst fylgja $A$ línur, hver lýsir einni aðgerð. 
Hver þeirra lína inniheldur \texttt{op}, $y$, $c$ þar sem $y, c$ eru heiltölur og
\texttt{op} er einn af stöfunum \texttt{+}, \texttt{-}, \texttt{*} eða \texttt{/}.
Þetta merkir að sú aðgerð beitir \texttt{op} á núverandi gildi reiknivélarinnar
og $y$, með núverandi gildi sem fyrri tala. \texttt{+} og $y = 5$ bætir þá til dæmis
$5$ við gildið á reiknivélinni. $c$ gefur hvað það tekur mikla hleðslu að framkvæma
þessa aðgerð. Ávallt gildir að $0 \leq y \leq 9$ og $0 \leq c \leq 3$.
Ef aðgerðin er \texttt{/} er $y \neq 0$. Deilingin er ávallt heiltöludeiling,
svo niðurstaðan er rúnnuð í átt að $0$. 

\section*{Úttak}
Prentaðu lágmarkshleðslu sem þú þarft að nota til að reiknivélin sýni $X$.
Ef engin leið er til að fá reiknivélina til að sýna $X$, prentaðu í staðinn
\texttt{Engin leid!}.

\section*{Stigagjöf}
\begin{tabular}{|l|l|l|}
\hline
Hópur & Stig & Takmarkanir \\ \hline
1     & 15   & Einu aðgerðirnar eru \texttt{+} og \texttt{*}, $X \leq 1\,000$. \\ \hline
2     & 15   & Einu aðgerðirnar eru \texttt{+} og \texttt{*}. \\ \hline
3     & 40   & $c \leq 1$. \\ \hline
4     & 30   & Engar frekari takmarkanir. \\ \hline
\end{tabular}

