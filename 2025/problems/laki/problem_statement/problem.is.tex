\problemname{Láki}
\illustration{0.4}{laki}{Mynd fengin úr bókinni Láki.}

Um árið var dæmi í þessari keppni sem heitir Leggja Saman.
Þar voru tvær tölur í inntakinu og átti að leggja þær saman.
Við ætluðum að gera svipað verkefni í ár, en svo var svolítil
uppákoma! Láka tókst að komast inn í tölvukerfi keppnisforritunarfélagsins!
Ef aðeins Arnari hefði tekist að uppfæra tölvuna sína fyrir
keppni.

En nú er staðan svo að Láka tókst að breyta inntaksgögnunum
þannig að þær passi við hans hugmyndir um samlagningu.
Honum finnst afar gaman að gera öðrum illt, svo það
eru örugglega alls kyns undarlegar og erfiðar samlagningar
í inntaksgögnunum. Eina sem félagið getur sagt er að það
eru $10$ læstar möppur, svo það ættu að vera $10$ tegundir
af samlagningu í gögnunum. Hver mappanna er merkt með $10$
stigum.

Sem betur fer er fólkið hjá Kattis með viss völd samt!
Þökk sé reddingum hjá þeim ættuð þið að geta séð hvað
fer úrskeiðis í skilum ykkar eftir að þið sendið inn
forrit og geta fundið út úr því hvaða samlagningar Láki
er búinn að setja inn í gögnin!

\section*{Inntak}
Inntak inniheldur eina línu á forminu \texttt{x + y}.
Við vitum ekki alveg hvað \texttt{x} eða \texttt{y}
eru hins vegar!

\section*{Úttak}
Prentaðu summu \texttt{x} og \texttt{y}, út frá því
hvað Láki biður um!

\section*{Stigagjöf}
Það eru $10$ möppur, $10$ stig fást fyrir hverja tegund
af samlagningu sem forritið gerir eins og Láki vill.

