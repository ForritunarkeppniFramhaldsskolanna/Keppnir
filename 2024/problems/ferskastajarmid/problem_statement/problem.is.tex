\problemname{Ferskasta Jarmið}
\illustration{0.5}{fellow}{Mynd fengin af \href{https://www.deviantart.com/adiyah/art/Learning-English-Slang-With-Aruran-Papa-865652411}{deviantart.com}}

Bjarki hefur miklar áhyggjur af samfélagsmiðlaframmistöðu sinni. Honum er mjög annt að vera hipp og kúl í augum ungmenna.
Eftir miklar rannsóknir og mælingar er hann búinn að taka eftir tveimur megin eiginleikum sem ákvarða hversu mikla athygli tiltekið
jarm fær á samfélagsmiðlum. Umdeilanleiki, hversu umdeilt jarmið verður, ákvarðar hversu lengi jarmið birtist í miðlamáti notenda í sekúndum.
Svali, hversu svalt jarmið er, ákvarðar hversu mikla athygli jarmið mun fá á sekúndu. Saman gefur þetta ferskleika jarmsins, hversu
mikla samtals athygli jarmið mun fá áður en það hverfur í iðrum veraldarvefsins.

Hann er nú búinn að taka saman lista af tilvonandi jörmum sem hann gæti sett á samfélagsmiðlasíðu sína. Getur þú ákvarðað hvert þeirra
er ferskast svo hann velji rétt jarm til að setja á samfélagsmiðlasíðuna sína?

\section*{Inntak}
Fyrsta línan inniheldur eina heiltölu $1 \leq n \leq 100$, fjölda jarma sem Bjarki er búinn að taka saman.
Næstu $n$ línur innihalda eitt jarm hvert. Hver lína inniheldur nafn jarmsins, umdeilanleika þess og svala þess. Umdeilanleikinn og svalinn
eru heiltölur á bilinu $0$ til $100$, þar sem $0$ og $100$ eru bæði möguleg gildi. Nafnið inniheldur aðeins enska lág- og hástafi ásamt undirstrikum, punktum og tölustöfum. Nöfnin eru mest
$50$ stafir hvert. Ekkert nafn mun koma fyrir oftar en einu sinni.

\section*{Úttak}
Prentið nafn ferskasta jarmsins. Ef mörg jörm eru jafn fersk, prentið ferskasta jarmið sem kemur fyrst í stafrófsröð.

\section*{Stigagjöf}
\begin{tabular}{|l|l|l|}
\hline
Hópur & Stig & Takmarkanir \\ \hline
1     & 50   & Engin tvö jörm eru jafn fersk. \\ \hline
2     & 50   & Engar frekari takmarkanir. \\ \hline
\end{tabular}
