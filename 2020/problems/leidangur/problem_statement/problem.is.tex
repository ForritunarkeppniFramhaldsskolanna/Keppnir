\problemname{Leiðangur}
\illustration{0.3}{adventure}{Mynd fengin af \href{https://flic.kr/p/AQgXd4}{flickr.com}}
Óli litli er að leggja af stað í leiðangur. Á leiðinni mun hann rekast á þrjár
gerðir af hlutum: peninga, gull og gimsteina. Þegar hann rekst á hlut, þá getur
hann sett hlutinn efst í bakpokann sinn, ef hann vill. En Óli mun líka rekast á
vonda kalla á leiðinni. Það eru þrjár tegundir af vondum köllum, og allir munu
þeir krefja Óla um hlut af mismunandi gerðum: vondir bankamenn munu vilja
pening, vondir gullgrafarar mun vilja gull, og vondir skartgripasalar munu
vilja gimsteina.

Óli litli getur ekki annað en orðið við þessum beiðnum vondu kallanna, og þarf
að gefa hverjum vondum kall einn hlut af þeirri gerð sem þeir biðja um. En
bakpokinn hans Óla er svolítið þröngur, og Óli nær aðeins í þann hlut sem situr
efst í töskunni (þ.e.\ þann hlut sem hann setti síðast í töskuna). Ef Óla
vantar hlut sem er neðar í töskunni, þá getur hann hent hlutum sem eru efst í
töskunni, en þeir hlutir glatast þegar hann tekur þá úr töskunni og fara ekki
aftur ofan í töskuna. Ef Óli á ekki til hlutinn sem vondur kall biður um, þá
nær Óli ekki að klára leiðangurinn sinn.

Hjálpaðu Óla að athuga hvort hann geti klárað leiðangurinn sinn, og ef já, hvað
er það mesta sem Óli getur átt af peningum, gulli og gimsteinum í lok
leiðangursins.

\section*{Inntak}
Inntakið inniheldur eina línu sem táknar leiðangurinn hans Óla litla, og
samanstendur af eftirfarandi stöfum:
\begin{itemize}
    \item `\texttt{p}' táknar pening á jörðinni.
    \item `\texttt{g}' táknar gull á jörðinni.
    \item `\texttt{o}' táknar gimsteina á jörðinni.
    \item `\texttt{P}' táknar vondan bankamann.
    \item `\texttt{G}' táknar vondan gullgrafara.
    \item `\texttt{O}' táknar vondan skartgripasala.
    \item `\texttt{.}' táknar jörðina.
\end{itemize}

Óli byrjar á reitnum lengst til vinstri og labbar alltaf til hægri. (Ef Óli
skilur eftir hlut, þá má hann ekki koma aftur seinna til að sækja hann.)
Leiðangurinn klárast þegar Óli er kominn á reitinn lengst til hægri.

Leiðangurinn inniheldur í mesta lagi $10^6$ reiti.

\section*{Úttak}
Ef Óli kemst ekki á leiðarenda, skrifið út eina lína sem inniheldur
\texttt{Neibb}. Skrifið annars út þrjár tölur, hver í sinni línu, mesta magn
peninga, gulls og gimsteina sem Óli getur átt eftir leiðangurinn sinn.

\section*{Stigagjöf}
\begin{tabular}{|l|l|l|}
\hline
Hópur & Stig & Takmarkanir \\ \hline
1     & 25   & Leiðangurinn inniheldur enga vonda kalla \\ \hline
2     & 35   & Leiðangurinn inniheldur í mesta lagi 20 reiti \\ \hline
3     & 40   & Engar frekari takmarkanir\\ \hline
\end{tabular}

