\problemname{Á leið í bíó}
\illustration{0.3}{cinema}{Mynd fengin af \href{https://flickr.com/photos/geirf/1337030355}{flickr.com}}

Hannes og Arnar eru að fara í bíó.
Þeir eru búnir að panta miða á netinu og þeir voru að borða, þannig þeir þurfa ekki að stoppa í sjoppunni eftir snakki og drykkjum.
Það mun því taka þá enga stund að fara inn í bíósalinn.
Hannes er samt sem áður frekar óviss um hvenær hann á að leggja af stað.
Hannes er heima hjá sér eins og er.
Áður en Hannes fer í bíóhúsið þarf hann að sækja Arnar.
Það tekur hann $a$ mínútur að keyra til Arnars.
Svo þarf hann að keyra frá Arnari til bíóhússins sem mun taka hann $b$ mínútur.
Ef myndin á að byrja á mínútu $c$ sólarhringsins, á hvaða mínútu sólarhringsins á Hannes að leggja af stað í síðasta lagi svo þeir missi ekki af auglýsingunum?

\section*{Inntak}
Inntak er þrjár línur.
Fyrsta línan inniheldur eina heiltölu $a$, fjöldi mínutna sem tekur að keyra frá Hannesi til Arnars.
Önnur línan inniheldur eina heiltölu $b$, fjöldi mínutna sem tekur að keyra frá Arnars til bíóhússins.
Þriðja línan inniheldur eina heiltölu $c$, mínútu sólarhringsins sem kvikmyndin á að byrja á.

\section*{Úttak}
Skrifaðu út eina heiltölu, síðustu mínútu sólarhringsins sem Hannes getur lagt af stað á án þess að þeir verði seinir.

\section*{Stigagjöf}
\begin{tabular}{|l|l|l|}
\hline
Hópur & Stig & Takmarkanir \\ \hline
1     & 100   & $1 \leq a, b \leq 100$ og $720 \leq c \leq 1\,439$  \\ \hline
\end{tabular}

